شہر ایران میں ایک لکڑ ہارا رہتا تھا جو بہت ہی غریب تھا وہ لکڑیاں بیچ کر اپنا اور اپنے بال بچوں کا گزارہ کیا کرتا تھا۔
ایک دن اپنی لڑکی سے کہنے لگا کہ ہمسایہ کے گھر سے سگریٹ سلگا لاؤ جب لڑکی سگریٹ سلگانے کے لیئے گئی تو اس نے دیکھا کہ ہمسایہ کی عورت کلیجی بھون رہی ہے اس لڑکی کا دل بھی کلیجی کھانے کو چاہا۔
لیکن اس عورت نے توجہ نہ دی لڑکی نے دروازے سے باہر آ کر سگریٹ کو بجھایا اور پھر سگریٹ سلگانے کے لیئے اندر چلی گئی یہ اس لیۓ  کیا  کہ شاید اب کی دفعہ ہمسائی عورت مجھے کلیجی کھانے کے لیے دیدے مگر اب پھر بھی اس نے کلیجی کھانے کو نہ دی۔
لڑکی مایوس ہو کر گھر چلی آئی اتنی دیر میں سگریٹ سلگ کر آدھا رہ چکا تھاجب باپ کو سگریٹ دیا تو اس نے کہا بیٹی آدھا سگریٹ خود پی آئی ہو کہا کہ نہیں بابا جان: ہمسائی کلیجی بھون رہی تھی اور میرا دل کلیجی کھانے کو چاہتا تھا اس لیئے میں بار بار سگریٹ کو بجھا کر جلا نے کے لیے جاتی تھی کہ شاید وہ عورت مجھے کلیجی کھانے کے لیۓ دے دے مگر اس نے مجھے نہیں دی بابا جان کل میرے لیے ضرور کلیجی لائیں لکڑ ہارے نے کہا بیٹی ہمارے گھر میں تو اتنے پیسے بھی نہیں کہ ایک ماچس خرید لائیں میں کلیجی کہاں سے لاؤں لڑکی نے کہا نہیں بابا جان آپ کل ضرور کلیجی لائیں۔
لکڑ ہارے نے کہا اچھا بیٹی دو دن کچھ نہ کھاؤ میں دو دن کی لکڑیاں جمع کر کے بیچونگا اور تم کو کلیجی لا دوں گا لڑکی نے منظور کر لیا لکڑ ہارا جنگل میں جا کر لکڑیاں جمع کر کے رکھ آیا۔
دوسرے دن جب جنگل گیا تو دیکھا کہ لکڑیاں جو اس نے جمع کی تھیں سب جل کر راکھ ہو چکی تھیں وہ رونے لگا روتے روتے غش کھا کر گر گیا۔
عالم غش میں دیکھا کہ ایک نقاب پوش کھڑے ہیں (صلوٰۃ) اور زمین سے چند سنگریزے اٹھا کر کہتے ہیں کہ یہ لو جب ان کو بھناؤ تو مولا مشکل کشا  کا ختم ضرور ڈالنا۔(صلوٰۃ)
جب لکڑ ہارا ہوش میں آیا تو دیکھا کہ وہی سنگ ریزے اس کے ہاتھ میں تھے اس نے وہ جیب میں ڈال لیۓ اور گھر چلا آیا گھر جا کر دروازے کے پیچھے چھپ رہا جب بیٹی نے دیکھا کہ باپ کو گئے  ہوئے دیر ہو گئی ہے تو وہ باہر آئی دیکھا کہ باپ دروازے کے پیچھے چھپا ہوا ہے کہا بابا جان اندر آجائیے باپ نے کہا بیٹی مجھے تم سے شرم آتی ہے وعدہ کر کے گیا کہ تمھارے لیۓ ضرور کلیجی لاؤں گا لیکن تمام لکڑیاں جل کر راکھ ہو گئی ہیں۔
بیٹی نے کہا !بابا جان آپ آجائیں خداوند کریم ہمیں بہت کچھ دے گا۔
